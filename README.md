# Tiina Rintamäki - Tässä olen
![OmaKuva](https://raw.githubusercontent.com/rinwall-admin/MyProfile/master/omakuva600x.png)

Olen koulutukseltani alunperin **vesi- ja ympäristötekniikan insinööri** vahvistettuna **ympäristötieteen ja -teknologian maisteri**n tutkinnolla (FM). Tältä koulutuspohjalta olen tehnyt ympäristökonsultoinnin töitä. Työt ovat vaihdelleet ympäristöjärjestelmän hallintaan liittyvistä tehtävistä, pilaantuneiden alueiden sekä ympäristöonnettomuustilanteiden akuutti- ja myöhemmän vaiheen toimenpiteisiin sisältäen kunnostussuunnittelun ja toteutuksen. Ympäristövaikutusten arviointihankkeet sekä luvitukset teollisuudelle, turvetuotantoon, jäteasemille  ym. toimialoille ovat myös kuuluneet tehtäviin. Kaikissa tehtävissä on olennaista ollut sidosryhmätyö, tiedotus, tutkimukset, tiedonkeräys useista eri tietolähteistä ja tämän tiedon koostaminen ja viestiminen.

![Ympäristö](https://raw.githubusercontent.com/rinwall-admin/MyProfile/master/Ymp%C3%A4rist%C3%B6600x.png)

Omien työtapojen tehostaminen sekä parempien ratkaisujen löytäminen asiakkaille kannusti minut opiskelemaan tietojärjestelmätieteitä (**KTM**). Sisällön- ja tiedonhallinta, systeemisuunnittelu ja tietokannat toivat sisältöä ja ratkaisuja tietojärjestelmien hyödyntämiseen liittyen. Kauppa- sekä oikeustieteen kurssit perustelivat tulevaa toimintaa yrittäjänä.

![Tietojärjestelmäkehitys](https://raw.githubusercontent.com/rinwall-admin/MyProfile/master/Tietoj%C3%A4rjestelm%C3%A4kehitys600x.png)

# Intohimoni, missä voin palvella Teitä
## Johdon konsultointi
Toiminnan tai tekemisen tavan muutosten ja kehittämisen perustelut pohjautuu parhaimmillaan vaihtoehtojen kuvaamiseen ja niiden kustannusten ja hyötyjen arviointiin. Analyyseissä, kustannus- ja hyötyerien tunnistamisessa, monitoimijakentän (palveluntuotannon ekosysteemit) kuvaamisessa ja ylipäätään palveluiden kehittämistyössä palvelumuotoiluun kuuluvat menetelmät ovat hyödyllisiä (sidosryhmäkuvaukset, asiakaspolut, käyttötapaukset ja erilaiset käyttöskenaariot).

## Esimerkki Prototyyppi
Asiakastarve kuului seuraavasti:
*Haluamme päästä Pääkonttorista katsomaan eri toimipisteiden alapuoliset vesistötiedot sekä päästötiedot verrattuna lupaehdoissa annettuihin raja-arvoihin. Toimipisteille on asennettu kamerat kuvaamaan prosessia, mihin haluamme kuvayhteyden.*
> Asiakastarpeen pohjalta lähdetään tekemään tarkempaa vaatimusmäärittelyä. Asioiden viestimiseen sekä kuvaamisen tueksi voidaan tehdä [esimerkin](https://www.fluidui.com/editor/live/preview/p_hvHnFlQ0McEx23xBLLL0tfmZlpTvAtpi.1487523689134) kaltainen ehdotus.
