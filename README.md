# Tiina Rintamäki - Tässä olen
![OmaKuva](https://raw.githubusercontent.com/rinwall-admin/MyProfile/master/omakuva600x.png)

Olen koulutukseltani alunperin **vesi- ja ympäristötekniikan insinööri** vahvistettuna **ympäristötieteen ja -teknologian maisteri**n tutkinnolla (FM). Tältä koulutuspohjalta olen tehnyt ympäristökonsultoinnin töitä. Työt ovat vaihdelleet ympäristöjärjestelmän hallintaan liittyvistä tehtävistä, pilaantuneiden alueiden sekä ympäristöonnettomuustilanteiden akuutti- ja myöhemmän vaiheen toimenpiteisiin sisältäen kunnostussuunnittelun ja toteutuksen. Ympäristövaikutusten arviointihankkeet sekä luvitukset teollisuudelle, turvetuotantoon, jäteasemille  ym. toimialoille ovat myös kuuluneet tehtäviin. Kaikissa tehtävissä on olennaista ollut sidosryhmätyö, tiedotus, tutkimukset, tiedonkeräys useista eri tietolähteistä ja tämän tiedon koostaminen ja viestiminen.

![Ympäristö](https://raw.githubusercontent.com/rinwall-admin/MyProfile/master/Ymp%C3%A4rist%C3%B6600x.png)

*Ympäristökonsultoinnin moninainen toimintakenttä*

Omien työtapojen tehostaminen sekä parempien ratkaisujen löytäminen asiakkaille kannusti minut opiskelemaan tietojärjestelmätieteitä (**KTM**). Sisällön- ja tiedonhallinta, systeemisuunnittelu ja tietokannat toivat sisältöä ja ratkaisuja tietojärjestelmien hyödyntämiseen liittyen. Kauppa- sekä oikeustieteen kurssit perustelivat tulevaa toimintaa yrittäjänä.

![Tietojärjestelmäkehitys](https://raw.githubusercontent.com/rinwall-admin/MyProfile/master/Tietoj%C3%A4rjestelm%C3%A4kehitys600x.png)
*Asiakkaan tarpeet ja toiveet muuntuu dialogin ja kuvaamisen avulla tekijätiimin voimin ratkaisuksi*

# Intohimoni, missä voin palvella Teitä
## Johdon konsultointi
Toiminnan tai tekemisen tavan muutosten ja kehittämisen perustelut pohjautuu parhaimmillaan vaihtoehtojen kuvaamiseen ja niiden kustannusten ja hyötyjen arviointiin. Prosessien tunnistaminen ja kuvaaminen ovat muutostyön lähtöelementit. Analyysit, kustannus- ja hyötyerien tunnistaminen, monitoimijakentän (palveluntuotannon ekosysteemit) kuvaaminen ja tarvittavien työkalujen löytäminen sekä käytön tuki, koulutus ja työstötyöpajat kuuluvat palveluvalikoimaani.

Monitoimijakentässä korostuu sopimusten merkitys. Tehtävät, sisällöt ja määrittelyt saavat rungon etukäteen sovituilla spekseillä.

## Vaatimusmäärittelytyöt
Palvelun kehittämistyössä käytetään palvelumuotoilun menetelmiä, kuten sidosryhmäkuvaukset, asiakaspolut, käyttötapaukset ja erilaiset käyttöskenaariot. Annan vastauksen siitä, mitä nämä ovat ja miten näitä sovelletaan tarkoitukseen sopivasti ja tulevaisuuden kustannuksia säästävästi.

## Kevyt Prototyyppi
Asiakastarve kuului seuraavasti:
*Haluamme päästä Pääkonttorista katsomaan eri toimipisteiden alapuoliset vesistötiedot sekä päästötiedot verrattuna lupaehdoissa annettuihin raja-arvoihin. Toimipisteille on asennettu kamerat kuvaamaan prosessia, mihin haluamme kuvayhteyden.*
> Asiakastarpeen pohjalta lähdetään tekemään tarkempaa vaatimusmäärittelyä. Asioiden viestimiseen sekä kuvaamisen tueksi voidaan tehdä [esimerkin](https://www.fluidui.com/editor/live/preview/p_hvHnFlQ0McEx23xBLLL0tfmZlpTvAtpi.1487523689134) kaltainen ehdotus.
